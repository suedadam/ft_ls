<html lang="el" xml:lang="el"><head><meta http-equiv="Content-Type" content="text/html; charset=UTF-8"><title>Εκτέλεση υπολογισμών με χρήση της Αριθμομηχανής</title><link rel="Index" href="index.html"><meta name="description" content="Κάντε βασικούς, προηγμένους και προγραμματιστικούς υπολογισμούς."><meta name="keywords" content="Αριθμομηχανή, βασική αριθμομηχανή, αριθμομηχανή προγραμματιστή, επιστημονική αριθμομηχανή, μετατροπές, υπολογισμοί, χάρτινη ταινία, RPN"><meta name="robots" content="index"></head><body id="calc34870" lang="el" dir="ltr" class="AppleTopic"><a name="calc34870"></a><img class="topicIcon" src="../GlobalArt/AppIconDefault_Calculator.png" alt="" height="30" width="30"><h1>Βοήθεια για την Αριθμομηχανή</h1><p>Κάντε βασικούς, προηγμένους και προγραμματιστικούς υπολογισμούς. Για να ξεκινήσετε, επιλέξτε μια αριθμομηχανή από το μενού «Προβολή».</p><p><a href="x-help-script://com.apple.machelp/scpt/OpnAppBndID.scpt?open,com.apple.calculator" class="URL">Άνοιγμα της Αριθμομηχανής</a></p><div class="Alert"><p class="Tip"><strong>Συμβουλή: </strong>Για να μάθετε τη λειτουργία ενός πλήκτρου, κρατήστε τον δείκτη επάνω από το πλήκτρο για να εμφανίσετε την ετικέτα βοήθειας.</p></div><div class="Task"><h2 role="button" aria-controls="idm346233573008" aria-expanded="true" class="Name">Μετατροπή τιμών</h2><div class="TaskBody" role="region" aria-hidden="false" id="idm346233573008"><ul class="ListSingle"><li><p>Για να μετατρέψετε μια τιμή από μία μονάδα μέτρησης σε μια άλλη, εισαγάγετε την αρχική τιμή, επιλέξτε «Μετατροπή» στη γραμμή μενού και μετά επιλέξτε μια κατηγορία.</p></li><li><p>Για τη μετατροπή νομισματικών τιμών, επιλέξτε «Μετατροπή» &gt; «Νόμισμα» και μετά κάντε κλικ στην «Ενημέρωση» για να λάβετε την πιο πρόσφατη συναλλαγματική ισοτιμία (πρέπει να είστε συνδεδεμένοι στο Διαδίκτυο).</p></li></ul></div></div><div class="Task"><h2 role="button" aria-controls="idm346233571104" aria-expanded="true" class="Name">Στρογγυλοποίηση αποτελεσμάτων</h2><div class="TaskBody" role="region" aria-hidden="false" id="idm346233571104"><ul class="ListSingle"><li><p>Επιλέξτε «Προβολή» &gt; «Θέσεις μετά την υποδιαστολή» και μετά επιλέξτε τον αριθμό των θέσεων μετά την υποδιαστολή που θα εμφανίζονται. Η Αριθμομηχανή αποθηκεύει ολόκληρη την τιμή και εμφανίζει τη στρογγυλεμένη τιμή. Αν η εμφανιζόμενη τιμή περιέχει λιγότερες θέσεις μετά την υποδιαστολή από αυτές που καθορίσατε, αυτό σημαίνει ότι οι μη εμφανιζόμενες θέσεις μετά την υποδιαστολή είναι μηδενικά.</p></li></ul></div></div><div class="Task"><h2 role="button" aria-controls="idm346233568400" aria-expanded="true" class="Name">Εισαγωγή περίπλοκων εξισώσεων με χρήση αντίστροφης πολωνικής γραφής (RPN)</h2><div class="TaskBody" role="region" aria-hidden="false" id="idm346233568400"><ul class="ListSingle"><li><p>Επιλέξτε «Προβολή» &gt; «Λειτουργία RPN». Η στοίβα θα εμφανιστεί στην οθόνη της Αριθμομηχανής, το πλήκτρο ίσον (=) θα μετατραπεί στο πλήκτρο Enter και θα εμφανιστούν τέσσερα πλήκτρα για τον χειρισμό των αριθμών στη στοίβα.</p><ul><li><p><em>Εναλλαγή των δύο τελευταίων αριθμών της στοίβας:</em> Κάντε κλικ στο πλήκτρο «x&lt;-&gt;y» (το πλήκτρο μητρώων Exchange).</p></li><li><p><em>Μετακίνηση του αριθμού που έχει εισαχθεί πιο πρόσφατα προς τα επάνω ή προς τα κάτω στη στοίβα:</em> Κάντε κλικ στο πλήκτρο R-πάνω βέλος (κύλιση προς τα πάνω) ή R-κάτω βέλος (κύλιση προς τα κάτω).</p></li><li><p><em>Αφαίρεση του τελευταίου αριθμού από τη στοίβα:</em> Κάντε κλικ στο πλήκτρο «απόθεση».</p></li></ul></li></ul></div></div><div class="Task"><h2 role="button" aria-controls="idm346233563552" aria-expanded="true" class="Name">Διόρθωση αναπάντεχων αποτελεσμάτων</h2><div class="TaskBody" role="region" aria-hidden="false" id="idm346233563552"><ul class="ListSingle"><li><p>Εάν το αποτέλεσμα του υπολογισμού δεν είναι αυτό που περιμένετε, επαναλάβετε τον υπολογισμό έχοντας υπόψη σας ότι η Αριθμομηχανή χρησιμοποιεί τη βασική <em>σειρά συναρτήσεων</em> για την αξιολόγηση παραστάσεων. Για παράδειγμα, οι πράξεις πολλαπλασιασμού ολοκληρώνονται πριν από την πρόσθεση και την αφαίρεση.</p></li><li><p>Αν η αριθμομηχανή προγραμματιστή εμφανίζει αριθμούς σε μια αναπάντεχη μορφή, αλλάξτε τη μορφή σε οκταδική, δεκαδική ή δεκαεξαδική, κάνοντας κλικ στο κουμπί 8, 10 ή 16 αντίστοιχα, κάτω από την οθόνη της αριθμομηχανής. Εναλλακτικά, χρησιμοποιήστε τη βασική ή επιστημονική αριθμομηχανή.</p></li><li><p>Εάν το αποτέλεσμα δεν περιέχει δεκαδικά ψηφία:</p><ul><li><p>Επιλέξτε «Προβολή» &gt; «Βασική» ή «Προβολή» &gt; «Επιστημονική», επειδή η αριθμομηχανή προγραμματιστή περικόπτει όλα τα ψηφία μετά την υποδιαστολή. Για παράδειγμα, αν εισαγάγετε 99 / 10 =, το αποτέλεσμα είναι 9. Χρησιμοποιήστε τη βασική ή επιστημονική αριθμομηχανή για λήψη ακριβέστερων αποτελεσμάτων.</p></li><li><p>Επιλέξτε «Προβολή» &gt; «Δεκαδικά ψηφία» (σε οποιαδήποτε αριθμομηχανή) διότι ο αριθμός των δεκαδικών ψηφίων μπορεί να έχει ρυθμιστεί λανθασμένα και η αριθμομηχανή να στρογγυλοποιεί το αποτέλεσμα. Για παράδειγμα, αν έχετε ορίσει τον αριθμό δεκαδικών ψηφίων σε μηδέν και εισαγάγετε 99 / 10 =, το αποτέλεσμα είναι 10.</p></li></ul></li><li><p>Εάν δεν είστε βέβαιοι σχετικά με το ότι εισαγάγατε τον υπολογισμό σωστά, χρησιμοποιήστε τη χάρτινη ταινία (επιλέξτε «Παράθυρο» &gt; «Εμφάνιση χάρτινης ταινίας») για να ελέγξετε ό,τι εισαγάγατε.</p></li><li><p>Αν προτιμάτε την εμφάνιση υποδιαστολής, επιλέξτε «Προβολή» &gt; «Εμφάνιση διαχωριστικών σημείων χιλιάδων» για εμφάνιση της υποδιαστολής σε μεγαλύτερους αριθμούς.</p></li></ul></div></div><div class="Task"><h2 role="button" aria-controls="idm346233554528" aria-expanded="true" class="Name">Χρήση συντομεύσεων πληκτρολογίου</h2><div class="TaskBody" role="region" aria-hidden="false" id="idm346233554528"><ul class="ListSingle"><li><p>Χρησιμοποιήστε συντομεύσεις πληκτρολογίου για να εισαγάγετε γρήγορα υπολογισμούς. Οι συντομεύσεις ποικίλουν ανάλογα με τον τύπο αριθμομηχανής που χρησιμοποιείτε.</p><table data-type="2 column" aria-label="Συντομεύσεις πληκτρολογίου για όλους τους τύπους αριθμομηχανής"><tbody><tr class="TableDisplayRow"><td><p class="TableDisplay">Όλοι οι τύποι αριθμομηχανής</p></td><td></td></tr><tr><td><p>Εκκαθάριση</p></td><td><p>Esc</p><p>Πλήκτρο C</p></td></tr><tr><td><p>Εκκαθάριση όλων</p></td><td><p>Option-Esc</p></td></tr><tr><td><p>Αλλαγή προσήμου της εμφανιζόμενης τιμής</p></td><td><p>Option-σύμβολο μείον (–)</p></td></tr><tr><td><p>Ποσοστό</p></td><td><p>Σύμβολο ποσοστού (%)</p></td></tr><tr><td><p>Διαίρεση</p></td><td><p>Αριστερότροπη κάθετος (/)</p></td></tr><tr><td><p>Πολλαπλασιασμός</p></td><td><p>Αστερίσκος (*)</p></td></tr><tr><td><p>Αφαίρεση</p></td><td><p>Σύμβολο πλην (–)</p></td></tr><tr><td><p>Πρόσθεση</p></td><td><p>Σύμβολο συν (+)</p></td></tr><tr><td><p>Ίσον</p></td><td><p>Σύμβολο ίσον (=)</p></td></tr></tbody></table><table data-type="2 column" aria-label="Συντομεύσεις πληκτρολογίου για την επιστημονική αριθμομηχανή"><tbody><tr class="TableDisplayRow"><td><p class="TableDisplay">Επιστημονική αριθμομηχανή</p></td><td></td></tr><tr><td><p>Ανύψωση της εμφανιζόμενης τιμής στη δύναμη της επόμενης τιμής που θα εισαγάγετε</p></td><td><p>Καρέτα (^)</p></td></tr><tr><td><p>Υπολογισμός του φυσικού λογάριθμου της εμφανιζόμενης τιμής</p></td><td><p>Πλήκτρο E</p></td></tr><tr><td><p>Υπολογισμός του παραγοντικού της εμφανιζόμενης τιμής</p></td><td><p>Θαυμαστικό (!)</p></td></tr><tr><td><p>Εκθετική γραφή</p></td><td><p>Shift-E</p></td></tr></tbody></table><table data-type="2 column" aria-label="Συντομεύσεις πληκτρολογίου για λειτουργία RPN"><tbody><tr class="TableDisplayRow"><td><p class="TableDisplay">Λειτουργία RPN</p></td><td></td></tr><tr><td><p>Εναλλαγή των δύο τελευταίων αριθμών της στοίβας</p></td><td><p>Command (⌘)-E</p></td></tr><tr><td><p>Μετακίνηση του αριθμού που έχει εισαχθεί πιο πρόσφατα προς τα επάνω στη στοίβα</p></td><td><p>Command (⌘)-Άνω βέλος</p></td></tr><tr><td><p>Μετακίνηση του αριθμού που έχει εισαχθεί πιο πρόσφατα προς τα κάτω στη στοίβα</p></td><td><p>Command (⌘)-Κάτω βέλος</p></td></tr><tr><td><p>Αφαίρεση του τελευταίου αριθμού από τη στοίβα</p></td><td><p>Command (⌘)-Delete</p></td></tr></tbody></table></li></ul></div></div><p>Για εμφάνιση μιας ανανεώσιμης λίστας με τους υπολογισμούς σας, επιλέξτε «Παράθυρο» &gt; «Εμφάνιση χαρτοταινίας».</p><p><a href="help:anchor='mh43558' bookID='com.apple.machelp'" class="URL">Λήψη περισσότερης βοήθειας για το Mac σας</a></p></body></html>