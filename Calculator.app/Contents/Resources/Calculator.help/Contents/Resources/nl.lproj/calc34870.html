<html lang="nl" xml:lang="nl"><head><meta http-equiv="Content-Type" content="text/html; charset=UTF-8"><title>Berekeningen uitvoeren met de rekenmachine</title><link rel="Index" href="index.html"><meta name="description" content="Met dit programma kunt u eenvoudige en complexe berekeningen en programmeursberekeningen uitvoeren."><meta name="keywords" content="Rekenmachine, standaardrekenmachine, programmeursrekenmachine, wetenschappelijke rekenmachine, conversies, berekeningen, overzicht, RPN"><meta name="robots" content="index"></head><body id="calc34870" lang="nl" dir="ltr" class="AppleTopic"><a name="calc34870"></a><img class="topicIcon" src="../GlobalArt/AppIconDefault_Calculator.png" alt="" height="30" width="30"><h1>Rekenmachine Help</h1><p>Met dit programma kunt u eenvoudige en complexe berekeningen en programmeursberekeningen uitvoeren. Kies een rekenmachine uit het Weergave-menu om te beginnen.</p><p><a href="x-help-script://com.apple.machelp/scpt/OpnAppBndID.scpt?open,com.apple.calculator" class="URL">Open Rekenmachine voor me</a></p><div class="Alert"><p class="Tip"><strong>Tip: </strong>Als u wilt weten wat de functie van een toets is, houdt u de aanwijzer boven de toets om de helpinformatie weer te geven.</p></div><div class="Task"><h2 role="button" aria-controls="idm397420593536" aria-expanded="true" class="Name">Waarden converteren</h2><div class="TaskBody" role="region" aria-hidden="false" id="idm397420593536"><ul class="ListSingle"><li><p>Om de waarde van een eenheid om te zetten naar een andere eenheid, voert u de oorspronkelijke waarde in, kiest u 'Conversie' in de menubalk en kiest u vervolgens een categorie.</p></li><li><p>Om valuta's te converteren, kiest u 'Conversie' &gt; 'Valuta' en klikt u op 'Werk bij' om de meest recente wisselkoers op te halen (u moet zijn verbonden met internet).</p></li></ul></div></div><div class="Task"><h2 role="button" aria-controls="idm397420591456" aria-expanded="true" class="Name">Uitkomsten afronden</h2><div class="TaskBody" role="region" aria-hidden="false" id="idm397420591456"><ul class="ListSingle"><li><p>Kies 'Weergave' &gt; 'Decimale posities' en kies het gewenste aantal decimalen. Rekenmachine bewaart de werkelijke, volledige waarde en geeft de afgeronde waarde weer. Als de weergegeven waarde minder decimalen bevat dan u hebt opgegeven, zijn de niet-weergegeven decimalen nulwaarden.</p></li></ul></div></div><div class="Task"><h2 role="button" aria-controls="idm397420589616" aria-expanded="true" class="Name">Complexe vergelijkingen invoeren via RPN (Reverse Polish Notation)</h2><div class="TaskBody" role="region" aria-hidden="false" id="idm397420589616"><ul class="ListSingle"><li><p>Kies 'Weergave' &gt; 'RPN-modus'. De stack wordt weergegeven in het weergavevenster van Rekenmachine, de toets met het isgelijkteken (=) wordt de Enter-toets en er verschijnen vier toetsen waarmee u met de getallen in de stack kunt werken.</p><ul><li><p><em>De onderste twee getallen in de stack omwisselen:</em> Klik op de toets 'x ⟷ y' (de toets 'Registers uitwisselen').</p></li><li><p><em>Het laatst ingevoerde getal naar boven of beneden in de stack verplaatsen:</em> Klik op de toets 'R-pijl-omhoog' (Omhoog rollen) of 'R-pijl-omlaag' (Omlaag rollen).</p></li><li><p><em>Het onderste getal uit de stack verwijderen:</em> Klik op de toets 'laat weg'.</p></li></ul></li></ul></div></div><div class="Task"><h2 role="button" aria-controls="idm397420585312" aria-expanded="true" class="Name">Onverwachte uitkomsten corrigeren</h2><div class="TaskBody" role="region" aria-hidden="false" id="idm397420585312"><ul class="ListSingle"><li><p>Als de berekening niet de verwachte uitkomst retourneert, herhaal de berekening dan en houd er rekening mee dat in Rekenmachine de expressies in de <em>standaardvolgorde voor bewerkingen</em> worden geëvalueerd. Vermenigvuldigingsbewerkingen bijvoorbeeld worden vóór optel- en aftrekbewerkingen uitgevoerd.</p></li><li><p>Als getallen in de programmeursrekenmachine in een onverwachte notatie worden weergegeven, wijzigt u de notatie in octaal, decimaal of hexadecimaal: klik op de knop '8', '10' of '16' onder het weergavevenster van de rekenmachine. Of schakel over naar de standaard- of wetenschappelijke rekenmachine.</p></li><li><p>Als het resultaat geen decimalen bevat:</p><ul><li><p>Kies 'Weergave' &gt; 'Standaard' of 'Weergave' &gt; 'Wetenschappelijk', omdat in de programmeursrekenmachine alle cijfers na het decimaalteken worden verwijderd. Als u bijvoorbeeld '99 / 10 =' invoert, is de uitkomst 9. Gebruik de standaardrekenmachine of de wetenschappelijke rekenmachine voor nauwkeurige berekeningen.</p></li><li><p>Kies 'Weergave' &gt; 'Decimale posities' (in elke rekenmachine), omdat het aantal decimalen mogelijk niet juist is waardoor het getal wordt afgerond. Als het aantal decimalen bijvoorbeeld is ingesteld op nul en u voert '99 / 10 =' in, is de uitkomst 10.</p></li></ul></li><li><p>Als u niet zeker weet of u de berekening juist hebt ingevoerd, gebruikt u het overzicht (kies 'Venster' &gt; 'Toon overzicht') om te zien wat u hebt ingevoerd.</p></li><li><p>Als u een scheidingsteken wilt gebruiken, kiest u 'Weergave' &gt; 'Toon scheidingstekens duizendtallen' om een scheidingsteken weer te geven in grotere getallen.</p></li></ul></div></div><div class="Task"><h2 role="button" aria-controls="idm397420577792" aria-expanded="true" class="Name">Toetscombinaties gebruiken</h2><div class="TaskBody" role="region" aria-hidden="false" id="idm397420577792"><ul class="ListSingle"><li><p>Gebruik toetscombinaties om snel berekeningen in te voeren. De sneltoetsen variëren afhankelijk van het gebruikte soort rekenmachine.</p><table data-type="2 column" aria-label="Toetscombinaties voor alle rekenmachines"><tbody><tr class="TableDisplayRow"><td><p class="TableDisplay">Alle rekenmachines</p></td><td></td></tr><tr><td><p>Wissen</p></td><td><p>Esc</p><p>C-toets</p></td></tr><tr><td><p>Alles wissen</p></td><td><p>Option + Esc</p></td></tr><tr><td><p>De weergegeven waarde negatief maken</p></td><td><p>Option + minteken (–)</p></td></tr><tr><td><p>Procent</p></td><td><p>Procentteken (%)</p></td></tr><tr><td><p>Delen</p></td><td><p>Schuine streep (/)</p></td></tr><tr><td><p>Vermenigvuldigen</p></td><td><p>Asterisk (*)</p></td></tr><tr><td><p>Aftrekken</p></td><td><p>Minteken (–)</p></td></tr><tr><td><p>Optellen</p></td><td><p>Plusteken (–)</p></td></tr><tr><td><p>Gelijk aan</p></td><td><p>Isgelijkteken (=)</p></td></tr></tbody></table><table data-type="2 column" aria-label="Toetscombinaties voor wetenschappelijke rekenmachine"><tbody><tr class="TableDisplayRow"><td><p class="TableDisplay">Wetenschappelijke rekenmachine</p></td><td></td></tr><tr><td><p>De weergegeven waarde verheffen tot de macht van de volgende waarde die u opgeeft</p></td><td><p>Circonflexe (^)</p></td></tr><tr><td><p>De natuurlijke logaritme van de weergegeven waarde berekenen</p></td><td><p>E-toets</p></td></tr><tr><td><p>De faculteit van de weergegeven waarde berekenen</p></td><td><p>Uitroepteken (!)</p></td></tr><tr><td><p>Exponentiële notatie</p></td><td><p>Shift + E</p></td></tr></tbody></table><table data-type="2 column" aria-label="Toetscombinaties voor RPN-modus"><tbody><tr class="TableDisplayRow"><td><p class="TableDisplay">RPN-modus</p></td><td></td></tr><tr><td><p>De onderste twee getallen in de stack omwisselen</p></td><td><p>Command (⌘) + E</p></td></tr><tr><td><p>Het laatst ingevoerde getal naar boven in de stack verplaatsen</p></td><td><p>Command (⌘) + Pijl-omhoog</p></td></tr><tr><td><p>Het laatst ingevoerde getal naar beneden in de stack verplaatsen</p></td><td><p>Command (⌘) + Pijl-omlaag</p></td></tr><tr><td><p>Het onderste getal uit de stack verwijderen</p></td><td><p>Command (⌘) + Delete</p></td></tr></tbody></table></li></ul></div></div><p>Om een dynamisch overzicht van uw berekeningen weer te geven, kiest u 'Venster' &gt; 'Toon overzicht'.</p><p><a href="help:anchor='mh43558' bookID='com.apple.machelp'" class="URL">Meer help voor uw Mac krijgen</a></p></body></html>