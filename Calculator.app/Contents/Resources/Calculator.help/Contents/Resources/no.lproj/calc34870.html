<html lang="nb" xml:lang="nb"><head><meta http-equiv="Content-Type" content="text/html; charset=UTF-8"><title>Utfør beregninger med Kalkulator</title><link rel="Index" href="index.html"><meta name="description" content="Utfør enkle eller avanserte beregninger eller programmeringsberegninger."><meta name="keywords" content="Kalkulator, enkel kalkulator, programmererkalkulator, vitenskapelig kalkulator, konverteringer, beregninger, papirrull, RPN"><meta name="robots" content="index"></head><body id="calc34870" lang="nb" dir="ltr" class="AppleTopic"><a name="calc34870"></a><img class="topicIcon" src="../GlobalArt/AppIconDefault_Calculator.png" alt="" height="30" width="30"><h1>Kalkulator-hjelp</h1><p>Utfør enkle eller avanserte beregninger eller programmeringsberegninger. Velg en kalkulator fra Vis-menyen for å komme i gang.</p><p><a href="x-help-script://com.apple.machelp/scpt/OpnAppBndID.scpt?open,com.apple.calculator" class="URL">Åpne Kalkulator for meg</a></p><div class="Alert"><p class="Tip"><strong>Tips: </strong>Du kan vise informasjon om funksjonen for en tast ved å holde markøren over tasten.</p></div><div class="Task"><h2 role="button" aria-controls="idm330861744160" aria-expanded="true" class="Name">Konverter verdier</h2><div class="TaskBody" role="region" aria-hidden="false" id="idm330861744160"><ul class="ListSingle"><li><p>For å konvertere en verdi fra en måleenhet til en annet, skriver du inn originalverdien, velger Konverter i menylinjen og velger deretter en kategori.</p></li><li><p>Hvis du vil konvertere valuta, velger du Konverter &gt; Valuta og klikker på Oppdater for å få den nyeste kursen (du må være koblet til Internett).</p></li></ul></div></div><div class="Task"><h2 role="button" aria-controls="idm330861742080" aria-expanded="true" class="Name">Rund av resultatene</h2><div class="TaskBody" role="region" aria-hidden="false" id="idm330861742080"><ul class="ListSingle"><li><p>Velg Vis &gt; Desimalplasser, og velg deretter antallet desimaler som skal vises. Kalkulator arkiverer den fulle verdien og viser den avrundede verdien. Hvis det vises færre desimaler enn du har angitt, betyr det at desimalene som ikke vises, inneholder nuller.</p></li></ul></div></div><div class="Task"><h2 role="button" aria-controls="idm330861740720" aria-expanded="true" class="Name">Skriv inn komplekse ligninger ved hjelp av omvendt polsk notasjon (RPN)</h2><div class="TaskBody" role="region" aria-hidden="false" id="idm330861740720"><ul class="ListSingle"><li><p>Velg Vis &gt; RPN-modus. Stakken vises i vinduet på kalkulatoren, likhetstegnet (=) blir til en Enter-knapp, og kalkulatoren får fire knapper som du kan bruke til å manipulere tall i stakken.</p><ul><li><p><em>Bytt om de to nederste tallene i stakken:</em> Klikk på knappen «x &lt;-&gt; y» (Veksle registere-knappen).</p></li><li><p><em>Gå til det sist angitte tallet oppover eller nedover i stakken:</em> Klikk på knappen merket R-pil opp (Rull opp) eller R-pil ned (Rull ned).</p></li><li><p><em>Fjern det nederste tallet i stakken:</em> Klikk på «drop»-knappen.</p></li></ul></li></ul></div></div><div class="Task"><h2 role="button" aria-controls="idm330861736208" aria-expanded="true" class="Name">Korriger uventede resultater</h2><div class="TaskBody" role="region" aria-hidden="false" id="idm330861736208"><ul class="ListSingle"><li><p>Hvis resultatet av en utregning ikke er som ventet, gjentar du utregningen. Kalkulator utfører matematiske beregninger i en <em>bestemt rekkefølge</em>. Multiplikasjoner utføres for eksempel før addisjon og subtraksjon.</p></li><li><p>Hvis programmererkalkulatoren viser tall i et uventet format, endrer du til oktal, desimal eller heksadesimal. Klikk på henholdsvis 8-, 10- eller 16-knappen under kalkulatordisplayet. Bruk eventuelt den enkle eller den vitenskapelige kalkulatoren.</p></li><li><p>Hvis resultatet ikke inneholder desimaltegn:</p><ul><li><p>Velg Vis &gt; Enkel eller Vis &gt; Vitenskapelig. Programmererkalkulatoren trunkerer alle tall etter desimaltegnet. Hvis du for eksempel taster inn 99 / 10 =, blir resultatet 9. Bruk den enkle eller vitenskapelige kalkulatoren hvis du trenger mer presise resultater.</p></li><li><p>Det kan være angitt feil antall desimalplasser, slik at kalkulatoren runder av resultatet. Velg Vis &gt; Desimalplasser (i hvilken som helst av kalkulatortypene). Hvis for eksempel antallet desimalplasser er satt til null og du taster inn 99 / 10 =, blir resultatet 10.</p></li></ul></li><li><p>Hvis du er usikker på om du har skrevet inn riktige tall, kan du se over det du har skrevet, i papirrullen (velg Vindu &gt; Vis papirrull).</p></li><li><p>Hvis du vil at det skal vises et kommadesimaltegn velger du Vis &gt; Vis tusenskilletegn for å vise komma i store tall.</p></li></ul></div></div><div class="Task"><h2 role="button" aria-controls="idm330861728832" aria-expanded="true" class="Name">Bruk tastatursnarveier</h2><div class="TaskBody" role="region" aria-hidden="false" id="idm330861728832"><ul class="ListSingle"><li><p>Bruk tastatursnarveier til å skrive inn beregninger raskt. Snarveiene varierer avhengig av hvilken type kalkulator du bruker.</p><table data-type="2 column" aria-label="Tastatursnarveier for alle tastaturtyper"><tbody><tr class="TableDisplayRow"><td><p class="TableDisplay">Alle kalkulatortyper</p></td><td></td></tr><tr><td><p>Slett</p></td><td><p>Esc</p><p>C-tast</p></td></tr><tr><td><p>Slett alle</p></td><td><p>Tilvalg-Esc</p></td></tr><tr><td><p>Bytt fortegn for vist verdi</p></td><td><p>Tilvalg-minustegn (–)</p></td></tr><tr><td><p>Prosent</p></td><td><p>Prosenttegn (%)</p></td></tr><tr><td><p>Divider</p></td><td><p>Skråstrek (/)</p></td></tr><tr><td><p>Multipliser</p></td><td><p>Asterisk (*)</p></td></tr><tr><td><p>Subtraher</p></td><td><p>Minustegn (–)</p></td></tr><tr><td><p>Adder</p></td><td><p>Plusstegn (+)</p></td></tr><tr><td><p>Er lik</p></td><td><p>Er lik-tegn (=)</p></td></tr></tbody></table><table data-type="2 column" aria-label="Tastatursnarveier for vitenskapelig kalkulator"><tbody><tr class="TableDisplayRow"><td><p class="TableDisplay">Vitenskapelig kalkulator</p></td><td></td></tr><tr><td><p>Opphøy vist verdi i neste verdi som oppgis</p></td><td><p>Cirkumfleks (^)</p></td></tr><tr><td><p>Beregn den naturlige logaritmen for vist verdi</p></td><td><p>E-tast</p></td></tr><tr><td><p>Beregn fakultet for vist verdi</p></td><td><p>Utropstegn (!)</p></td></tr><tr><td><p>Eksponensiell notasjon</p></td><td><p>Skift-E</p></td></tr></tbody></table><table data-type="2 column" aria-label="Tastatursnarveier for RPN-modus"><tbody><tr class="TableDisplayRow"><td><p class="TableDisplay">RPN-modus</p></td><td></td></tr><tr><td><p>Bytt om de to nederste tallene i stakken</p></td><td><p>Kommando (⌘)-E</p></td></tr><tr><td><p>Gå til det sist angitte tallet oppover i stakken</p></td><td><p>Kommando (⌘)-oppoverpil</p></td></tr><tr><td><p>Gå til det sist angitte tallet nedover i stakken</p></td><td><p>Kommando (⌘)-nedoverpil</p></td></tr><tr><td><p>Fjern det nederste tallet i stakken</p></td><td><p>Kommando (⌘)-slett</p></td></tr></tbody></table></li></ul></div></div><p>Du kan vise en løpende liste over beregninger ved å velge Vindu &gt; Vis papirrull.</p><p><a href="help:anchor='mh43558' bookID='com.apple.machelp'" class="URL">Få mer hjelp til Mac-maskinen</a></p></body></html>