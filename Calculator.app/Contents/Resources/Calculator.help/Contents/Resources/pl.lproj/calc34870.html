<html lang="pl" xml:lang="pl"><head><meta http-equiv="Content-Type" content="text/html; charset=UTF-8"><title>Kalkulator służy do wykonywania obliczeń</title><link rel="Index" href="index.html"><meta name="description" content="Możesz wykonywać obliczenia podstawowe, zaawansowane oraz programistyczne."><meta name="keywords" content="Kalkulator, kalkulator prosty, kalkulator programisty, kalkulator naukowy, konwersje, obliczenia, taśma papierowa, ONP"><meta name="robots" content="index"></head><body id="calc34870" lang="pl" dir="ltr" class="AppleTopic"><a name="calc34870"></a><img class="topicIcon" src="../GlobalArt/AppIconDefault_Calculator.png" alt="" height="30" width="30"><h1>Pomoc Kalkulatora</h1><p>Możesz wykonywać obliczenia podstawowe, zaawansowane oraz programistyczne. Aby zacząć, wybierz rodzaj kalkulatora z menu Widok.</p><p><a href="x-help-script://com.apple.machelp/scpt/OpnAppBndID.scpt?open,com.apple.calculator" class="URL">Otwórz Kalkulator</a></p><div class="Alert"><p class="Tip"><strong>Wskazówka: </strong>Aby poznać działanie przycisku, umieść na nim wskaźnik myszy, aż pojawi się etykieta pomocy.</p></div><div class="Task"><h2 role="button" aria-controls="idm202908418592" aria-expanded="true" class="Name">Konwertowanie wartości</h2><div class="TaskBody" role="region" aria-hidden="false" id="idm202908418592"><ul class="ListSingle"><li><p>Aby skonwertować wartość na inną jednostkę miary, wprowadź oryginalną wartość, wybierz Konwertuj na pasku menu, a następnie wybierz kategorię.</p></li><li><p>Aby konwertować waluty, wybierz polecenie menu Konwertuj &gt; Waluta, a następnie kliknij w Uaktualnij, aby pobrać najbardziej aktualne kursy (komputer musi mieć połączenie z Internetem).</p></li></ul></div></div><div class="Task"><h2 role="button" aria-controls="idm202908416704" aria-expanded="true" class="Name">Zaokrąglanie wyników</h2><div class="TaskBody" role="region" aria-hidden="false" id="idm202908416704"><ul class="ListSingle"><li><p>Wybierz polecenie menu Widok &gt; Miejsca dziesiętne, a następnie kliknij w ilość miejsc po przecinku, jaka ma być wyświetlana. Kalkulator przechowuje pełną wartość, natomiast wyświetla jest tylko wartość zaokrągloną. Jeśli wyświetlona wartość ma mniej miejsc po przecinku niż wybrano, pozostałe cyfry po przecinku to zera.</p></li></ul></div></div><div class="Task"><h2 role="button" aria-controls="idm202908415088" aria-expanded="true" class="Name">Wykonywanie złożonych obliczeń przy użyciu odwrotnej notacji polskiej (ONP)</h2><div class="TaskBody" role="region" aria-hidden="false" id="idm202908415088"><ul class="ListSingle"><li><p>Wybierz polecenie menu Widok &gt; Tryb ONP. Na wyświetlaczu kalkulatora zostanie wyświetlony stos, natomiast przycisk równości (=) zmieni się w przycisk „enter”. Pojawią się także cztery przyciski służące do manipulacji liczbami na stosie.</p><ul><li><p><em>Zamiana dwóch liczb na dole stosu:</em> Kliknij w przycisk „x &lt;-&gt; y” (przycisk wymiany rejestrów).</p></li><li><p><em>Przenoszenie ostatnio wprowadzonej liczby w górę lub w dół stosu:</em> Kliknij w przycisk R-strzałka w górę (Roll Up) lub R-strzałka w dół (Roll Down).</p></li><li><p><em>Usuwanie liczby na dole stosu:</em> Kliknij w przycisk „opuść”.</p></li></ul></li></ul></div></div><div class="Task"><h2 role="button" aria-controls="idm202908410464" aria-expanded="true" class="Name">Poprawianie nieoczekiwanych wyników</h2><div class="TaskBody" role="region" aria-hidden="false" id="idm202908410464"><ul class="ListSingle"><li><p>Jeśli wynik obliczeń nie jest zgodny z oczekiwaniami, powtórz obliczenia, pamiętając, że Kalkulator posługuje się standardową  <em>kolejnością wykonywania działań</em>. Na przykład, mnożenie wykonywane jest przed dodawaniem i odejmowaniem.</p></li><li><p>Jeśli kalkulator programisty wyświetla liczby w nieoczekiwanym formacie, zmień format na ósemkowy, dziesiętny lub heksadecymalny: kliknij w przycisk 8, 10 lub 16 pod wyświetlaczem kalkulatora. Możesz też użyć kalkulatora prostego lub naukowego.</p></li><li><p>Jeśli wynik nie zawiera miejsc dziesiętnych:</p><ul><li><p>Wybierz polecenie menu Widok &gt; Prosty lub Widok &gt; Naukowy, ponieważ kalkulator programisty odcina wszystkie cyfry po przecinku. Na przykład, jeśli wprowadzisz 99 / 10 =, otrzymasz w wyniku 9. Aby uzyskiwać dokładniejsze wyniki, użyj kalkulatora prostego lub naukowego.</p></li><li><p>Wybierz polecenie menu Widok &gt; Miejsca dziesiętne (w dowolnym kalkulatorze), ponieważ wybrana mogła zostać błędna liczba miejsc po przecinku, co oznacza, że wyniki są zaokrąglane. Na przykład, jeśli liczba miejsc dziesiętnych ustawiona jest na zero, po wprowadzeniu 99 / 10 = w wyniku pojawi się 10.</p></li></ul></li><li><p>Jeśli nie masz pewności, że obliczenia zostały wprowadzone prawidłowo, przejrzyj dane wejściowe, używając funkcji Taśma papierowa (wybierz polecenie menu Okno &gt; Pokaż taśmę papierową).</p></li><li><p>Jeśli wolisz, aby separator (spacja) był wyświetlany, wybierz polecenie menu Widok &gt; Pokaż separator tysięcy. Gdy to zrobisz, większe liczby będą zawierały spacje rozdzielające bloki cyfr.</p></li></ul></div></div><div class="Task"><h2 role="button" aria-controls="idm202908402832" aria-expanded="true" class="Name">Używanie skrótów klawiszowych</h2><div class="TaskBody" role="region" aria-hidden="false" id="idm202908402832"><ul class="ListSingle"><li><p>Skróty klawiszowe pozwalają łatwo wprowadzać obliczenia. Dostępne skróty zależą od używanego typu kalkulatora.</p><table data-type="2 column" aria-label="Skróty klawiszowe dla wszystkich typów kalkulatora"><tbody><tr class="TableDisplayRow"><td><p class="TableDisplay">Wszystkie typy kalkulatora</p></td><td></td></tr><tr><td><p>Wymaż</p></td><td><p>Esc</p><p>Klawisz C</p></td></tr><tr><td><p>Wymaż wszystko</p></td><td><p>Option-Esc</p></td></tr><tr><td><p>Zmień znak wyświetlonej wartości</p></td><td><p>Option–Minus (–)</p></td></tr><tr><td><p>Procent</p></td><td><p>Znak procentów (%)</p></td></tr><tr><td><p>Wykonaj dzielenie</p></td><td><p>Ukośnik (/)</p></td></tr><tr><td><p>Wykonaj mnożenie</p></td><td><p>Gwiazdka (*)</p></td></tr><tr><td><p>Wykonaj odejmowanie</p></td><td><p>Minus (–)</p></td></tr><tr><td><p>Wykonaj dodawanie</p></td><td><p>Plus (+)</p></td></tr><tr><td><p>Wprowadź znak równości</p></td><td><p>Znak równości (=)</p></td></tr></tbody></table><table data-type="2 column" aria-label="Skróty klawiszowe w kalkulatorze naukowym"><tbody><tr class="TableDisplayRow"><td><p class="TableDisplay">Kalkulator naukowy</p></td><td></td></tr><tr><td><p>Podnieś wyświetloną wartość do potęgi równej następnej wprowadzonej wartości</p></td><td><p>Karetka (^)</p></td></tr><tr><td><p>Oblicz logarytm naturalny wyświetlonej wartości</p></td><td><p>Klawisz E</p></td></tr><tr><td><p>Oblicz silnię wyświetlonej wartości</p></td><td><p>Wykrzyknik (!)</p></td></tr><tr><td><p>Włącz notację wykładniczą</p></td><td><p>Shift-E</p></td></tr></tbody></table><table data-type="2 column" aria-label="Skróty klawiszowe dla trybu ONP"><tbody><tr class="TableDisplayRow"><td><p class="TableDisplay">Tryb ONP</p></td><td></td></tr><tr><td><p>Zamień miejscami dwie liczby na dole stosu</p></td><td><p>Command (⌘)-E</p></td></tr><tr><td><p>Przenieś ostatnio wprowadzoną liczbę w górę stosu</p></td><td><p>Command (⌘)-Strzałka w górę</p></td></tr><tr><td><p>Przenieś ostatnio wprowadzoną liczbę w dół stosu</p></td><td><p>Command (⌘)-Strzałka w dół</p></td></tr><tr><td><p>Usuń liczbę na dole stosu</p></td><td><p>Command (⌘)-Delete</p></td></tr></tbody></table></li></ul></div></div><p>Aby zobaczyć ciągłą listę obliczeń, wybierz polecenie menu Okno &gt; Pokaż taśmę papierową.</p><p><a href="help:anchor='mh43558' bookID='com.apple.machelp'" class="URL">Więcej pomocy dla Maca</a></p></body></html>