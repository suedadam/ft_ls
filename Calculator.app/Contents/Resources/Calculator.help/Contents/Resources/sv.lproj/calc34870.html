<html lang="sv" xml:lang="sv"><head><meta http-equiv="Content-Type" content="text/html; charset=UTF-8"><title>Utför beräkningar med hjälp av Kalkylator</title><link rel="Index" href="index.html"><meta name="description" content="Gör beräkningar på enkel, avancerad eller programmerarnivå."><meta name="keywords" content="Kalkylator, enkel kalkylator, programmerarkalkylator, avancerad kalkylator, konverteringar, beräkningar, pappersremsa, RPN"><meta name="robots" content="index"></head><body id="calc34870" lang="sv" dir="ltr" class="AppleTopic"><a name="calc34870"></a><img class="topicIcon" src="../GlobalArt/AppIconDefault_Calculator.png" alt="" height="30" width="30"><h1>Kalkylator Hjälp</h1><p>Gör beräkningar på enkel, avancerad eller programmerarnivå. Kom igång genom att välja en kalkylator från menyn Innehåll.</p><p><a href="x-help-script://com.apple.machelp/scpt/OpnAppBndID.scpt?open,com.apple.calculator" class="URL">Öppna Kalkylator åt mig</a></p><div class="Alert"><p class="Tip"><strong>Tips: </strong>Om du vill lära dig funktionen för en knapp håller du pekaren över knappen så att dess hjälptagg visas.</p></div><div class="Task"><h2 role="button" aria-controls="idm89249024432" aria-expanded="true" class="Name">Konvertera värden</h2><div class="TaskBody" role="region" aria-hidden="false" id="idm89249024432"><ul class="ListSingle"><li><p>Om du vill konvertera ett värde från en måttenhet till en annan anger du det ursprungliga värdet, väljer Konvertera i menyraden och väljer sedan en kategori.</p></li><li><p>Om du vill konvertera valutor väljer du Konvertera &gt; Valuta och klickar på Uppdatera så att du får så aktuella valutakurser som möjligt (du måste vara ansluten till internet).</p></li></ul></div></div><div class="Task"><h2 role="button" aria-controls="idm89249022592" aria-expanded="true" class="Name">Avrunda resultat</h2><div class="TaskBody" role="region" aria-hidden="false" id="idm89249022592"><ul class="ListSingle"><li><p>Välj Innehåll &gt; Decimalantal och ange sedan antal decimaler som ska visas. Kalkylator lagrar hela värdet och visar det avrundade värdet. Om det visade värdet har färre decimaler än vad du har angett innebär det att de decimaler som inte visas är nollor.</p></li></ul></div></div><div class="Task"><h2 role="button" aria-controls="idm89249020976" aria-expanded="true" class="Name">Ange komplicerade ekvationer med omvänd polsk notation (RPN)</h2><div class="TaskBody" role="region" aria-hidden="false" id="idm89249020976"><ul class="ListSingle"><li><p>Välj Innehåll &gt; RPN-läge. Stacken visas i kalkylatorskärmen, likhetstecknet (=) blir Enter-knapp och fyra knappar som du kan använda till att flytta och ta bort värden i stacken visas.</p><ul><li><p><em>Byta plats på de två understa värdena i stacken:</em> Klicka på knappen ”x &lt;-&gt; y” (byta plats på register).</p></li><li><p><em>Flytta det senaste inmatade värdet uppåt eller nedåt i stacken:</em> Klicka på knappen R-uppåtpil (rulla uppåt) och R-nedåtpil (rulla nedåt).</p></li><li><p><em>Ta bort det nedersta värdet i stacken:</em> Klicka på knappen märkt ”drop”.</p></li></ul></li></ul></div></div><div class="Task"><h2 role="button" aria-controls="idm89249016416" aria-expanded="true" class="Name">Korrigera oväntade resultat</h2><div class="TaskBody" role="region" aria-hidden="false" id="idm89249016416"><ul class="ListSingle"><li><p>Om beräkningen inte ger förväntat resultat upprepar du beräkningen, men har i åtanke att Kalkylator använder grundläggande <em>operatorprioritet</em> vid beräkningar av uttryck. Det innebär till exempel att multiplikation beräknas före addition och subtraktion.</p></li><li><p>Om programmerarkalkylatorn visar siffror i ett oväntat format kan du ändra formatet till oktalt, decimalt eller hexadecimalt genom att klicka på antingen knappen 8, 10 eller 16 under kalkylatorskärmen. Du kan också använda den enkla eller den avancerade kalkylatorn.</p></li><li><p>Om resultatet inte innehåller decimalkomman:</p><ul><li><p>Välj Innehåll &gt; Enkelt eller Innehåll &gt; Avancerat eftersom programmeringskalkylatorn tar bort alla siffror efter decimalkommat. Om du t.ex. slår ”99/10 =” blir resultatet 9. Använd den enkla eller avancerade kalkylatorn för att få mer exakta resultat.</p></li><li><p>Välj Innehåll &gt; Decimalantal (i valfri kalkylator) eftersom antalet decimaler kan vara felaktigt angivet och kalkylatorn rundar av resultatet. Om du till exempel har angett att antalet decimaler ska vara noll och slår ”99/10 =” blir resultatet 10.</p></li></ul></li><li><p>Om du inte är säker på om du matade in beräkningen korrekt kan du kontrollera vad du har angett med hjälp av pappersremsan (välj Fönster &gt; Visa pappersremsa).</p></li><li><p>Om du föredrar att visa ett mellanslag som avgränsare väljer du Innehåll &gt; Visa avgränsare för tusental så att mellanslag visas i större tal.</p></li></ul></div></div><div class="Task"><h2 role="button" aria-controls="idm89249008944" aria-expanded="true" class="Name">Använda kortkommandon</h2><div class="TaskBody" role="region" aria-hidden="false" id="idm89249008944"><ul class="ListSingle"><li><p>Med hjälp av kortkommandon kan du snabbt mata in beräkningar. Kortkommandona varierar beroende på vilken typ av kalkylator du använder.</p><table data-type="2 column" aria-label="Kortkommandon för alla kalkylatortyper"><tbody><tr class="TableDisplayRow"><td><p class="TableDisplay">Alla kalkylatortyper</p></td><td></td></tr><tr><td><p>Rensa</p></td><td><p>Esc</p><p>C-knapp</p></td></tr><tr><td><p>Rensa allt</p></td><td><p>Alternativ-Esc</p></td></tr><tr><td><p>Negera det visade värdet</p></td><td><p>Alternativ-minustecken (-)</p></td></tr><tr><td><p>Procent</p></td><td><p>Procenttecken (%)</p></td></tr><tr><td><p>Dividera</p></td><td><p>Snedstreck (/)</p></td></tr><tr><td><p>Multiplicera</p></td><td><p>Asterisk (*)</p></td></tr><tr><td><p>Subtrahera</p></td><td><p>Minustecken (–)</p></td></tr><tr><td><p>Addera</p></td><td><p>Plustecken (+)</p></td></tr><tr><td><p>Lika med</p></td><td><p>Likhetstecken (=)</p></td></tr></tbody></table><table data-type="2 column" aria-label="Kortkommandon för avancerad kalkylator"><tbody><tr class="TableDisplayRow"><td><p class="TableDisplay">Avancerad kalkylator</p></td><td></td></tr><tr><td><p>Upphöj det visade värdet med nästa värde som anges</p></td><td><p>Insättningstecken (^)</p></td></tr><tr><td><p>Beräkna den naturliga logaritmen för det visade värdet</p></td><td><p>E-knapp</p></td></tr><tr><td><p>Beräkna fakulteten för det visade värdet</p></td><td><p>Utropstecken (!)</p></td></tr><tr><td><p>Grundpotensform</p></td><td><p>Skift-E</p></td></tr></tbody></table><table data-type="2 column" aria-label="Kortkommandon för RPN-läge"><tbody><tr class="TableDisplayRow"><td><p class="TableDisplay">RPN-läge</p></td><td></td></tr><tr><td><p>Byta plats på de två understa värdena i stacken</p></td><td><p>Kommando (⌘)-E</p></td></tr><tr><td><p>Flytta det senaste inmatade värdet uppåt i stacken</p></td><td><p>Kommando (⌘)-uppåtpil</p></td></tr><tr><td><p>Flytta det senaste inmatade värdet nedåt i stacken</p></td><td><p>Kommando (⌘)-nedåtpil</p></td></tr><tr><td><p>Ta bort det nedersta värdet i stacken</p></td><td><p>Kommando (⌘)-backsteg</p></td></tr></tbody></table></li></ul></div></div><p>Om du vill visa en löpande lista med dina beräkningar väljer du Fönster &gt; Visa pappersremsa.</p><p><a href="help:anchor='mh43558' bookID='com.apple.machelp'" class="URL">Få mer hjälp för datorn</a></p></body></html>